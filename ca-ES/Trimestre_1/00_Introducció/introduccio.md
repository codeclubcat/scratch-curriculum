---
title: Introducció a Scratch
level: Nivell 1
language: ca-ES
stylesheet: scratch
embeds: "*.png"
materials: []
...

# Introducció { .intro }

Avui ens familiaritzarem amb la <a href="http://scratch.mit.edu">web d'scratch</a>, en coneixerem les diferents parts i crearem i compartirem el nostre primer petit projecte.

# Pas 1: Accedir a la web i donar-nos d'alta com a nou usuari { .activity }

[![Vídeo del Pas 1 de la Introducció](1.png)](http://www.youtube.com/watch?v=0Z06BqT1WKY)

## Llista de tasques { .check }

+ Anem al final de la pàgina i triem l'idioma perquè sigui en català
+ Cliquem **uneix-te a Scratch**.
+ Creem un usuari i contrasenya senzills, i ens l'apuntem a l'agenda.
+ Ja podem començar!

# Pas 2: Identificar les diferents parts de la pàgina d'scratch { .activity }

[![Vídeo del Pas 2 de la Introducció](2.png)](http://www.youtube.com/watch?v=m1j4z_rI8_Q)

Fixem-nos en el menú superior. Veurem que hi ha vàries pestanyes:

+ La pestanya **SCRATCH** ens torna a l'inici.
+ La pestanya *Crea** ens obre l'editor per crear els nostres projectes.
+ A **Explora** podem veurei buscar projectes creats per altres usuaris.
+ A la pestanya **Ajuda** podem trobar-hi manuals d'ús.
+ També podem buscar projectes amb el buscador.
+ Si cliquem el sobre, podem trobar-hi nous missatges d'altres usuaris.
+ La icona de la caixa d'eines ens obre un llistat de tots els nostres projectes.

## Edició del perfil
Si cliquem la pestanya amb el nostre nom d'usuari, podem triar del menú desplegable **perfil**. Al perfil podem pujar-hi una foto o un avatar, escriure quatre ratlles sobre un mateix i sobre el que estem treballant. **Proveu d'editar i personalitzar ara el vostre perfil**.

## El panell scratch

Si cliquem la pestanya **Crea** se'ns obre el panell d'edició de programes d'scratch. El panell té vàries parts:
+ L'**escenari**. Ens apareix un gat, que és el logo de Scratch amb un fons blanc. També hi podem veure una bandera verda, que ens servirà per engegar el programa, i un símbol vermell, que ens servirà per parar-lo.
+ **Els personatges**. A sota l'escenari hi podrem veure els diferents personatges. Ara mateix només n'hi ha un, que és el gat. Però des d'aquest panell podrem triar nous personatges de la galeria o pujar-los des del nostre ordinador.
+ **Els programes**. A la part central hi podràs veure la pestanya de programes. Els programes són el que fa que els personatges es pugui moure i fer vàries accions. Dins la pestanya hi podràs veure moltes opcions, des de canvis en el moviment del personatge fins a sons.
+ **Els vestits**. Cada personatge pot tenir un o més vestits. Quan es creaun nou projecte, per defecte surt el gat, amb 2 vestits.
+ **Els sons**. A la pestanya dels sons podràs veure i triar els diferents sons que apareixeran en el teu programa.

# Pas 3: Realitzar el petit projecte d'iniciació que es proposa a la web d'scratch { .activity }

[![Vídeo del Pas 3 de la Introducció](3.png)](http://www.youtube.com/watch?v=T_4buDOPIOQ)

## Llista de tasques { .check }

+ A la pàgina principal d'scratch premeu **crea**.
+ Cliqueu el petit interrogant que apareix a la part superior dreta de la pàgina, és l'ajuda.
+ Dins del menú **Començant** trieu la pràctica **Start moving**. Se us obrirà un menú de 13 passos que explica com crear un personatge que es mou i fa diferents sons.
+ Desa el projecte amb el nom **introducció_el_teu_nom**.

# Pas 4: Compartir el projecte i ubicar-lo a l'estudi { .activity }

+ Ara heu acabat el vostre primer projecte, compartiu-lo!
+ Per fer-ho cliqueu **Comparteix** a la part superior dreta de la web.
+ Podries pensar millores al teu programa?
